---
layout: event.liquid
tags: event
year: 2024
section_website_2024: exhibition
title: "Kasala and Lukasa : ongoing "
type: Video, prints, sculpture
author: "Sammy Baloji "
main_image: https://ucarecdn.com/6fb1b93e-f2b4-46d8-b72d-685de4429977/
images:
  - https://ucarecdn.com/b718f7f9-e00d-43e0-9daa-0c219dfcaed2/
date: 2024-10-24
location: Sint Lucas Antwerpen showroom
---
In september 2019 startte Sammy Baloji een doctoraat in Artistic Research getiteld 'Contemporary Kasala and Lukasa: towards a Reconfiguration of Identity and Geopolitics' aan Sint Lucas Antwerpen. Een onderzoeksproject in de kunsten over het creëren van nieuwe Memory Devices (dit is het woord dat Sammy in het engels gebruikt en ik vind het zeer moeilijk om een goede vertaling te vinden, hier mag je zelf een voorstel voordien indien je op iets komt), gebaseerd op twee bestaande memory devices die gebruikt worden door verschillende Luba-groepen in de DRC; Kasala, een ceremonieel gedicht en Lukasa, een geheugenbord dat gebruikt wordt bij rituele voorstellingen. De twee groepen die deze memory devices gebruiken werden tijdens het koloniale tijdperk verdeeld door grenzen die werden getrokken tussen de voormalige provincies Kasai en Katanga. De kunstwerken die in het kader van dit onderzoeksproject zijn gemaakt, zijn bedoeld om deze groepen weer bij elkaar te brengen door middel van een verhaal dat deels persoonlijk, deels historisch en deels fictief is. De volgende twee projecten zijn ontwikkeld als onderdeel van dit onderzoek en belichten verschillende aspecten van Sammy's onderzoek en zijn artistieke praktijk.



***The Long Hand, 2022***



> Kom kijken op deze plechtige dag     
>
> Op deze derde dag van de maand juni 2022
>
> Hoe gedachten van elders    
>
> Belichaamd worden in lokale materialen
>
> Hoe de lukàsà van de Balubà in de DRC     
>
> Gemaakt van parels en stukjes metaal
>
> Een fier monument wordt in een nieuwe omgeving       
>
> Drager van universele waarden
>
> Kom en bewonder in de Belgische openbare ruimte  
>
> Deze merkwaardige verenigende figuur
>
> Een werk over ontmoeting over herinnering    
>
> Drager van ideeën over emancipatie en broederschap
>
> Belangrijk voor de Congolese diaspora in Antwerpen     
>
> Alsook voor de Antwerpse bevolking
>
>

– Fragment uit *De Lange Hand*, een kasàlà geschreven door Jean Kabuta op uitnodiging van Sammy Baloji en opgevoerd tijdens de inhuldiging van Baloji’s kunstwerk The Long Hand op 3 juni 2022



Op uitnodiging van Kunst in de Stad maakte Sammy Baloji een nieuw kunstwerk voor de stedelijke collectie kunst in de publieke ruimte. Deze monumentale sculptuur, getiteld *The Long Hand*, neemt een permanente locatie in op de Scheldekaai ter hoogte van de Zuidersluis in Antwerpen.



Baloji maakte zijn werk specifiek voor deze locatie, zo dicht mogelijk bij de Schelde. Hij beschouwt de rivier als de toegangsweg van ‘hier’ naar ‘daar’, de verbindingsweg tussen de stad en de wereld, maar ook tussen België en Congo, het geboorteland van de kunstenaar. 



The Long Hand verwijst naar uiteenlopende bronnen, die samenvloeien in een kunstwerk vervaardigd in brons, baksteen en gerecycleerd plastic – drie samengestelde materialen. Brons, een legering van tin en koper, dat laatste één van de belangrijkste ontginnings- en exportproducten van Congo. Bakstenen, artisanaal vervaardigd in Maaseik uit klei en grond gewonnen uit de Limburgse mijn terrils. Plastic afval van Belgische bedrijven omgesmolten en gegoten in de vorm van geslepen diamanten die de bronzen figuur verfraaien.  



De vorm en de titel van het beeld zijn ontleend aan de Lukasa, een artefact uit de Luba-cultuur in Zuid-Congo. Lukasa (ofte “lange hand” in Kiluba) fungeren als geheugensteuntje of ezelsbruggetje en zijn een vitaal onderdeel van de Luba-traditie van mondelinge geschiedschrijving en kennisoverdracht. Met The Long Hand introduceert Sammy Baloji dit geheugenobject op monumentale schaal in de stad en sluit zo aan bij de traditie van kunstwerken in de publieke ruimte als herdenkingstekens. 

Doorgaans worden Lukasa in hout vervaardigd en rijkelijk versierd met abstracte inkervingen en ingelegde schelpen of (edel)stenen. Ze worden gebruikt in ceremonies waarin de politieke geschiedenis en mythologie van het Luba-volk verteld wordt door een “herinneringsman”. Deze houdt de Lukasa in zijn linkerhand en traceert met zijn rechterhand de patronen en ingelegde juwelen, die dienen als ankerpunten voor de opgevoerde vertelling.



De gekleurde plastic diamanten zijn zo aangebracht op het oppervlak van het bronzen beeld om de zeeroute tussen Antwerpen en Muanda, de voornaamste havenstad in Congo, te verbeelden. Het bakstenen platform waarop het beeld staat, is ontworpen door de kunstenaar als een plek voor bijeenkomsten en uitwisselingen. 



Het houten beeld dat in deze tentoonstelling te zien is, is het prototype dat werd vervaardigd als tussenstap in het productieproces van The Long Hand. Een test naar vorm en proportie toe. 



**Kasala: The Slaughterhouse of Dreams or the First Human, Bende’s Error, 2019** 



*The Slaughterhouse of Dreams* is een performance en interactieve video-installatie over de overdracht van de specifieke geschiedenis van Luba door middel van geheugensteunen en oraliteit.

De Kasala is een ceremonieel gedicht, een lovende, publieke en plechtige manier om een persoon een naam te geven. In de Baluba-traditie is de “Kasala” een welomschreven vorm van slogans of poëzie in vrije verzen. Het wordt gezongen of voorgedragen, soms met instrumentale begeleiding, door mannen en vrouwen die professionele specialisten zijn. Het dramatiseert publieke gebeurtenissen die sterke emoties vereisen, zoals moed in de strijd, collectieve vreugde bij officiële functies en rouw bij begrafenissen. Qua stijl en inhoud is kasala een heel ander genre met spreekwoorden, mythen, fabels, raadsels, verhalen en historische vertellingen.

Een hedendaagse Kasala geschreven door Fiston Mwanza Mujila - een Congolese auteur die in Graz, Oostenrijk woont - over onteigeningen van diamantgravers wordt voorgedragen door de auteur zelf, begeleid door Patrick Dunst op saxofoon en Grilli Pollheimer op de drums. Op het podium worden koperen muziekinstrumenten (een trommel en een trompet) gepresenteerd waarvan het oppervlak is gemarkeerd door traditionele scarificatie. Ondertussen wordt de performance opgenomen en omgezet in een interactieve installatie waar beelden van Congolese televisiereportages worden gemixt met beelden van door röntgenstralen gescande sculpturen en beelden van Mbudye-dansers. Het publiek kan zo zelf kiezen wat het wil zien en beluisteren.

Deze installatie en performance waren zichtbaar in het Rietberg Museum in Zürich en werden gefilmd om nadien om te zetten naar de video die nu ook in deze tentoonstelling te zien is.
